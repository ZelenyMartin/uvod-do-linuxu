## Popis kurzu

Máš mlhavou představu o operačním systému Linux? Víš, že znalost práce v
příkazové řádce Linuxu ti může otevřít dveře ke spoustě pracovních pozic v
mnoha IT firmách? Nenech se zmýlit tím, že by byl Linux okrajová záležitost.
Spousta firem jej používá jako serverový operační systém. Ať už hledáš práci v
oblasti datové analýzy, webového vývoje nebo skriptování automatizovaných
testů, základní znalost práce na Linuxových serverech se ti může hodit.


## Instalace

Workshop si neklade za cíl obracet uživatele Windows na Linux. Je však nutné
nějakou podobu Linuxu na počítačích zprovoznit, aby bylo možné si prostředí pro
procvičování získaných znalostí odnést domů. Pokud používáš Linux nebo macOS,
nic řešit nemusíš. Pro uživatele Windows je nezbytné mít nejaktuálnější
updatované Windows (alespoň Windows 10), které již podporují WSL 2 (Windows
Subsystem for Linux verze 2).


## Předpoklady

Prerekvizitou workshopu je základní IT přehled. Vědět, co je soubor, adresář a
mít pořádek v adresářové struktuře v domovském adresáři. Musíš mít vlastní
notebook včetně napájecího zdroje s libovolným operačním systémem (Linux,
MacOS, Windows) a administrátorským přístupem (možnost instalovat programy).


## Autor

[Martin Zelený](https://www.linkedin.com/in/martin-zeleny), 2021

Uprav tuto stránku na [GitHubu](https://github.com/ZelenyMartin/uvod-do-linuxu).


## Licence

[Creative Commons Attribution-ShareAlike 4.0 International](https://creativecommons.org/licenses/by-sa/4.0)
