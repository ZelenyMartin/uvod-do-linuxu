# Úvod do Linuxu

Máš mlhavou představu o operačním systému Linux? Víš, že znalost práce v příkazové řádce Linuxu ti může otevřít dveře ke spoustě pracovních pozic v mnoha IT firmách? Nenech se zmýlit tím, že by byl Linux okrajová záležitost. Spousta firem jej používá jako serverový operační systém. Ať už hledáš práci v oblasti datové analýzy, webového vývoje nebo skriptování automatizovaných testů, základní znalost práce na Linuxových serverech se ti může hodit.

Workshop si neklade za cíl obracet uživatele Windows na Linux. Je však nutné nějakou podobu Linuxu na počítačích zprovoznit, aby bylo možné si prostředí pro procvičování získaných znalostí odnést domů. Pokud používáš Linux nebo macOS, nic řešit nemusíš. Pro uživatele Windows je nezbytné mít nejaktuálnější updatované Windows (alespoň Windows 10), které již podporují **WSL 2** (_Windows Subsystem for Linux_ verze 2).

Prerekvizitou workshopu je základní IT přehled. Vědět, co je soubor, adresář a mít pořádek v adresářové struktuře v domovském adresáři. Musíš mít vlastní notebook včetně napájecího zdroje s libovolným operačním systémem (Linux, MacOS, Windows) a administrátorským přístupem (možnost instalovat programy).

## Osnova workshopu

* Společně si nainstalujeme WSL 2 a zprovozníme Linux na Windows
* Povíme si něco o výhodách práce v příkazové řádce a její historii
* Naučíme se spolehlivě procházet adresářovou strukturu, vytvářet adresáře, přesouvat a kopírovat soubory. Budeme znát pojmy jako absolutní a relativní cesta
* Ukážeme si typické příklady práce v příkazové řádce, se kterými uživatel Linuxu přichází do styku
* Představíme si výhody a rychlost zpracování textových souborů
